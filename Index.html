<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Лобановський Валерій Васильович</title>
</head>
<body>
    <h1>Лобановський Валерій Васильович</h1>
    <hr>
    <p><b>Вале́рій Васи́льович Лобано́вський</b> — видатний український футболіст
        і тренер. Багаторічний наставник «Динамо» (Київ), на чолі якого двічі
         вигравав Кубок володарів кубків УЄФА. Тричі був наставником збірної
          СРСР, з якою став віцечемпіоном Європи 1988 року. Тренер збірної України
        у 2000—2001 роках. Один з найтитулованіших тренерів в історії світового
       футболу. Найтитулованіший футбольний тренер 20-го століття. 
       Майстер спорту СРСР. Нагороджений радянськими орденами «Знак Пошани» і Трудового 
       Червоного Прапора. Заслужений тренер СРСР та України. Нагороджений орденом 
       «За заслуги» ІІ ступеня, Герой України (2002 р., посмертно).
   </p>
    <img src="https://dojo.ua/wp-content/uploads/2019/01/lobanovskyj.jpeg" alt="Photo not uploaded">
    <hr>

    <h3>Зміст:</h3>
    <ol>
        <li><a href="#Юність_та_ігрова_кар'єра">Юність та ігрова кар'єра</a></li>
        <ol>
            <li><a href="#Освіта">Освіта</a></li>
            <li><a href="#Кар'єра_гравця">Кар'єра гравця</a></li>
        </ol>
        <li><a href="#Лобановський_про_еволюцію_футболу">Лобановський про еволюцію футболу</a></li>
        <ol>
            <li><a href="#Про_моделювання_гри">Про моделювання гри</a></li>
            <li><a href="#Про_тотальний_футбол">Про тотальний футбол</a></li>
            <li><a href="#Про_роль_організації_в_футболі">Про роль організації в футболі</a></li>
            <li><a href="#Про_гроші">Про гроші</a></li>
        </ol>
    </ol>
    <h2 id="Юність_та_ігрова_кар'єра">Юність та ігрова кар'єра</h2>
    <hr>
    <p>
        Народився 6 січня 1939 року у Києві в сім'ї робітника. 
        Батько працював на заводі, мати — домогосподарка. Рідний 
        дядько Лобановського по матері — український письменник 
        Олександр Бойченко. Під час війни родина перебувала в 
        окупованому Києві, проживали в Голосієві.
    </p>
    <h3 id="Освіта"><b>Освіта</b></h3>
    <p>
        Навчався у київській школі № 319 (нині проспект Валерія 
        Лобановського, 146). Зараз там встановлено меморіальну дошку, 
        а сам навчальний заклад названо іменем Лобановського. 
        Закінчив школу зі срібною медаллю. У 1956 році вступив до 
        Київського політехнічного інституту, де з частими перервами, 
        академвідпустками і поновленнями вчився до 1964 року, коли сам 
        написав прохання про відрахування з ВНЗ. Потім таки здобув вищу 
        освіту — в Одеському політехнічному інституті. Незвичним 
        залишається факт, що такий видатний тренер не мав вищої фізкультурної освіти.
    </p>
    <h3 id="Кар'єра_гравця"><b>Кар'єра гравця</b></h3>
    <p>
        Вихованець футбольної школи № 1 (від 1952 року) та футбольної школи 
        молоді (ФШМ) у Києві (від 1955 року). Перший тренер — Микола Чайка. 
        1957 року 18-річного нападника запросили до дубля «Динамо» (Київ). 
        Після певного періоду гри за дублерів дебютував у чемпіонаті Радянського 
        Союзу 29 травня 1959 року у матчі з ЦСК МО.[14] Лобановський прославився 
        вмінням надзвичайно точно подавати підкручені м'ячі з кутових та штрафних 
        ударів (т. зв. «сухий лист») — часто після різаних передач Лобановського 
        м'яч влітав у ворота безпосередньо з кутового. На тренуваннях відпрацьовував 
        удари такого типу, використовуючи фізичний ефект Магнуса і власні математичні 
        підрахунки. Його порівнювали з таким видатним тогочасним майстром виконання 
        цього технічного елемента, як бразилець Діді — чемпіон світу 1958, що саме 
        на цьому турнірі зразково виконував підкручені і «різані» паси та удари. 
        Партнери відзначали нестандартне мислення Валерія на футбольному полі, 
        вміння застосовувати дриблінг, що було незвичним для таких високих (187 см) 
        гравців. Часто його стрімкі проходи лівим краєм поля завершувалися точною 
        передачею у середню частину поля. Володів цілою низкою фінтів та обманних рухів. 
        Добре грав головою у повітрі.
    </p>

    <h2 id="Лобановський_про_еволюцію_футболу">Лобановський про еволюцію футболу</h2>
    <hr>
    <h3 id="Про_моделювання_гри"><b>Про моделювання гри</b></h3>
    <p>
        Футбол не стоїть на місці і тренувальний процес вибудовується 
        виходячи з того як розвивається гра. Тренувальний процес треба 
        моделювати, а на заняттях програвати фрагменти майбутніх дій на полі.
        За Лобановським, в наш час зіграність — застаріле поняття. Кожен 
        гравець виходить і робить те що потрібно в цей час. Як він це 
        зробить — залежить від його майстерності, підготовки і вміння проявити 
        себе. Але структура гри, тактика не повинні страждати від того хто 
        виступає в конкретний момент у ролі виконавця.
    </p>

    <h3 id="Про_тотальний_футбол"><b>Про тотальний футбол</b></h3>
    <p>
        Лобановський вважав, що в 1958 році, на чемпіонаті світу бразильці 
        зробили революцію у футболі почавши грати за системою 4-2-4. На 
        наступному чемпіонаті світу вони ж запропонували схему 4-3-3. 
        Потім у Англії на ЧС-66 з'явилась система 4-4-2. І раптом 1974 
        року на ЧС в Німеччині знову революція — тотальний або колективний 
        футбол, який продемонструвала збірна Нідерландів. На думку тренера, 
        тотальний футбол можна порівняти з «золотою жилою», яка себе ще 
        далеко не вичерпала. Надалі революційний процес у футболі змінився 
        еволюцією: вдосконалюється тактика, випробуються різноманітні 
        співвідношення гравців, використовується різна кількість захисників. 
        Проте в сучасному футболі, на думку Лобановського, всі футболісти 
        повинні встигати грати і в атаці, і в обороні, і не просто грати, а 
        діяти корисно і ефективно. «Зараз ми говоримо про так звану „розумну“ 
        універсалізацію. Що я маю на увазі? Ну, наприклад, ми не поставимо, 
        нападника Шевченка на місце правого захисника. Але якщо він потрапить 
        у цю зону, то повинен вміти зіграти і там. А майбутнє, я вважаю, взагалі 
        за повною універсалізацією»
    </p>

    <h3 id="Про_роль_організації_в_футболі"><b>Про роль організації в футболі</b></h3>
    <p>
        За Лобановським важливим фактором у сучасному футболі є рівень 
        організації роботи клубу, федерації і чемпіонату. За його словами, 
        «не можна вимагати від футболістів сучасної гри, а знаходитись на 
        організаційному рівні позавчорашнього дня».

        Лобановський відзначав, що навіть у радянські часи чи не 
        головною перевагою Динамо (Київ) була краща організація роботи клубу, 
        адже в плані матеріального забезпечення і тим паче грошей у Москві 
        завжди було краще.

        Натомість у Києві краще була поставлена організація справи. На 
        серйознішому рівні була поставлена селекційна робота, створена 
        сучасна система управління, працював інформаційний відділ. У клубі 
        слідкували за розвитком футболу у Європі. Спеціально виписувались 
        іноземні футбольні видання — Shoot, Kicker і France Football. Доводилось 
        добиватись, щоб на них виділяли валюту. Окрім того, у клубі уважно 
        слідкували за професійними дискусіями провідних футбольних фахівців у Європі.

        Лобановський особливо відзначав, що «без журналістів не може йти 
        розвиток футболу. Вони можуть або гальмувати процес, або рухати його вперед»
    </p>

    <h3 id="Про_гроші"><b>Про гроші</b></h3>
    <p>
        Важливим фактором в житті футболу залишаються матеріальні ресурси, 
        гроші. Проте, за словами Лобановського: «все залежить від того, куди 
        ці долари вкладаються. Можна їх розтринькати, а можна пустити на розвиток 
        футболу на виховання своїх гравців, створення власної матеріально-технічної 
        бази». «В грошах теж потрібна міра. Коли люди отримують надто багато, від 
        них стає важче вимагати. Сьогодні проблема світового та європейського футболу 
        в тому, що винагорода і ціна гравців випереджають їх реальну вартість», — 
        говорив Лобановський. На його думку, «головне — мотивація. Як тільки у 
        гравців закінчується мотивація, працювати неможливо»
    </p>

</body>
</html>